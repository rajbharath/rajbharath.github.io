---
layout: post
title: "திரையிசையில் தமிழ் இலக்கியம் - அவளும் நானும்"
date: 2025-11-13 10:00:00 +0530
categories: review
comments: true
---

<img src="/images/2025-11-13/avalum_nanum.png" alt="அவளும் நானும்" width="400px" style=""/>

வணக்கம்,

https://youtu.be/LKelAJrI3e0?list=RDGMEMPipJmhsMq3GHGrfqf4WIqA&t=38

அவளும் நானும், என்ற பாரதிதாசனின் பாடலை கேட்டிருப்பீர்கள். இதில் பாரதிதாசனின் திருக்குறள் தழுவல்கள் நிறைய உள்ளன. 
எனது புரிதலை இங்கு கூறுகிறேன்

---

<h4>1 - அவையஞ்சாமை:</h4>

“அவளும் நானும் அவையும் துணிவும்” என்ற வரி..  அவையஞ்சாமை எனும் அதிகாரத்துடன் தொடர்புடையது.

எடுத்துக்காட்டாக,

பகையகத்துச் சாவார் எளியர் அரியர்
அவையகத் தஞ்சா தவர்

அதாவது, போருக்குச் சென்று வீர சாவு அடைவதற்கு பலர் இருப்பார்கள், அது கூட எளிய விடயம்.ஆனால், ஒரு கற்றறிந்த சபையில் பேசுபவர்கள் கிடைப்பது அரிது. அதற்கு மிக்க துணிவு வேண்டும்.

எனவே, கற்றால் மட்டும் போதாது. அதை கற்றவர்கள் நடுவே சொல்லும் தைரியமும் இருப்பது அவசியம். இல்லையேல் அக்கல்விக்கு பயனில்லை.

துணிவு இல்லாத கல்வியினால் பயனில்லை என்பது போல, அவளில்லாத நானும் பயனற்றவன் என்று காதலை வெளிப்படுத்துகிறார்.
---

<h4>2 - அளித்தலும் புகழும் (அதிகாரம் - ஈகை/புகழ்):</h4>

"அவளும் நானும் அளித்தலும் புகழும்" என்ற வரி, திருக்குறளில் உள்ள இரு அதிகாரங்களின் செயல் மற்றும் பயனை சுருங்கக் கூறுகிறது.

எடுத்துக்காட்டாக,
ஈகையால் வரும் புகழே ஒருவனின் உயிருக்கான ஊதியம்/சம்பளம் என வள்ளுவம் கூறுகிறது.

ஈதல் இசைபட வாழ்தல் அதுவல்லது 
ஊதியம் இல்லை உயிர்க்கு

ஈதல் என்பது என்ன, என்றே தனி அதிகாரம் உள்ளது.
அதாவது,

இல்லாதவனுக்கு எதையும் பயன் கருதி கொடுப்பதே ஈகை. இன்று கொடுத்தால், நாளை வேறொன்று வரும் என்று எதிர் நோக்கி கொடுப்பது ஈகை அல்ல.

வறியார்க்கு ஒன்றுஈவதே ஈகை மற்றெல்லாம்
குறியெதிர்ப்பை நீர துடைத்து.

இவ்வாறான ஈகையின் பயனாக விளைவதே புகழ்.

ஒருவருக்கு அளிப்பதால் கிடைக்கும் புகழ் போல, அவளும் நானும் வினையும் அதன் பயனுமாய் உள்ளோம் என பாரதிதாசன் கூறுகிறார்.
---
<h4>3 - விண்ணும் விரிவும் (திருக்குறள் / பரிபாடல் )</h4>


<b>திருக்குறள்<b>:
<pre>
ஐந்தவித்தான் ஆற்றல் அகல்விசும்பு ளார்கோமான்
இந்திரனே சாலுங் கரி.
</pre>

இதில் "அகல்விசும்பு" - 
அகல் என்றால் (அகன்ற / விரிந்த) என்றும்  விசும்பு என்றால் வானம் என்றும் பொருள்.



<b>பரிபாடல்<b>:

பல ஆசிரியர்களின் பாடல்களின் தொகுப்பு.
இவர்களில், கீரந்தையார் எழுதிய "திருமாலின் பெருமை" எனும் பாடல் பின் வருமாறு.

<pre>
தொல் முறை இயற்கையின் மதிய
... ..... ... மரபிற்று ஆக,
பசும் பொன்னுலகமும் மண்ணும் பாழ்பட,
விசும்பில் ஊழி ஊழ்ஊழ் செல்லக்,
கரு வளர் வானத்து இசையின் தோன்றி,       5

உரு அறிவாரா ஒன்றன் ஊழியும்;
உந்து வளி கிள்ர்ந்த ஊழ்ஊழ் ஊழியும்;
செந் தீச்சுடரிய ஊழியும்; பனியடு
தண் பெயல் தலைஇய ஊழியும்; அவையிற்று
உள் முறை வெள்ளம் மூழ்கி ஆர்தருபு,       10

மீண்டும் பீடு உயர்பு ஈண்டி, அவற்றிற்கும்
உள்ளீடு ஆகிய இரு நிலத்து ஊழியும்;
நெய்தலும், குவளையும், ஆம்பலும், சங்கமும்,
மை இல் கமலமும், வெள்ளமும், நுதலிய
செய் குறி ஈட்டம் கழிப்பிய வழிமுறை
</pre>

அதாவது, 
இப்பேரண்டம் big bang ஓசையுடன், (இசையின் தோன்றி)
அதிலிருந்து, காற்று, தீ, பனி (ice age), வெள்ளம் (end of ice age)
என்ற வரிசையில், உயிர்கள் தோன்றின. இது மீண்டும் மீண்டும் நடக்கும் நிகழ்வு, என்பதே இதன் சுருக்கம்.

இதில் "கரு வளர் வானத்து" என்ற சொல், வானம் விரிவடைந்து இச்செயல்கள் நடக்கிறது.
அதாவது, கரு வளருகின்ற வானம்... என பொருள், கரு வளர வளர வானம் விரிகிறது.

இதன் தொடர்ச்சியே பாரதிதாசனின் வெளிப்பாடு.
அதாவது, விண் எனும் வெளி விரிவெனும் பண்பாலானது, அதைப்போலவே, அவளும் நானும் பொருளும் அதன் பண்பும் போல பிரிக்கவொண்ணாதது, என்கிறார் போல.
---

<h4>4 - அணியும் பணிவும் (திருக்குறள்)</h4>
அணி - அணிகலன் - இயல்பான ஒன்றை மேலும் அழகூட்டுவது
செல்வந்தன் ஒருவன், நிறைய அணிகலன்கள் அணிந்திருந்தாலும், அவனிடம் பணிவில்லாமல்
ஆனவம் இருப்பின்.. அவனைப் பார்க்கும் போது ஒருவித வெறுப்புணர்வே உண்டாகும்.

மாறாக, அதே செல்வந்தன் பணிவுடன் பிறரை அணுகும் போது, அவர்மீது மேலும் மதிப்பு உண்டாகிறது.

இதையே கீழ்க்கண்ட குறளும் கூறுகிறது.,

<pre>
எல்லார்க்கும் நன்றாம் பணிதல் அவருள்ளும்
செல்வர்க்கே செல்வம் தகைத்து
</pre>

உண்மையிலேயே சிறப்பு / பெருமை உடையவர்கள் பணிவுடன் இருப்பர்
ஆனால், அது இருப்பது போல காட்டுபவர்கள் பெருமை பீத்திக்கொண்டு திரிவார்கள்

அதற்கான குறள்

<pre>
பணியுமாம் என்றும் பெருமை சிறுமை
அணியுமாம் தன்னை வியந்து
</pre>

இதிலிருந்து,
எத்தனை அணிகலன் அணிந்தாலும் அது அணிந்தவரின் பணிவினாலேயே அழகடைகிறது என அறியலாம்.

இதனடிப்படையில், அணியும் பணிவும் - அதாவது, பணிவு இல்லாத அணிகலன் வெற்று அலங்காரமே அன்றி அதில் அழகு இல்லை
அதுபோல, அவளில்லாத நானும் வெற்று என பாரதிதாசனின் கூறுகிறார் போலும்.
---
