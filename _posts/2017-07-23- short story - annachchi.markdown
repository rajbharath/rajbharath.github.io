---
layout: post
title:  "அண்ணாச்சி"
date:   2017-07-23 10:46:00 +0530
categories: Short Story
comments: true
---

&nbsp;&nbsp;
நம்ம பக்கத்து தெரு அண்ணாச்சிக்கு என்னாச்சி.. ! அக்கம் பக்கம் என்ன பேசிக்குறாங்க…?? ஓ…. ஏதோ big bellion day னு ஒரு நோவாம்… வவுத்த பொரட்டி பொரட்டி போடுதாம். பாவம். அசலூர்ல இருக்க ஏதோ ஒரு காட்டுல இருந்துதான் இந்த நோய் பரவுதாம். அரசல் புரசலா கேள்வி பட்டேன். என்ன பண்றது. கெட்ட காலம்னு வந்தா அது கொட்டு மேளத்தோடதான்  வருமாம். பாருங்க சொல்லி வச்சாமாரி  big motion day னு நம்ம உள்ளூர் நோவும் ஒன்னு தொத்திக்கிச்சாம். அதுல இருந்து நம்ம அண்ணாச்சிக்கு அப்பப்ப வாயில  வயித்துல போகுது...

&nbsp;&nbsp;
பொழுதுக்கு முன்ன போயி விசாரிச்சுட்டு வந்துறதுனு அவர பாக்க போயிகிட்டு இருக்கேன். எனக்கும் அவருக்கும் நல்ல பழக்கம். அப்பா காலத்துல இருந்தே அவர் கடைலதான் கணக்கு இருக்கும். என் தங்கை கல்யாணத்துக்குகூட அவர்கிட்ட தான சரக்கு வாங்கினோம். போன மாசம் அந்த பாக்கி கணக்கு முடிக்க போனப்ப கூட நல்லாதான் இருந்தார். எல்லாம் நேரம்.. வேற என்ன...??

&nbsp;&nbsp;
அவர் வீட்டுக்கு போற வழிலதான் கடை.. அடடே ... கடை தொறந்து இருக்கே .... கொஞ்சம் கூட்டம் கூட இருக்கே... எல்லாம் பழசுங்க.. எவ்ளோ பழசுனா Cell phone ன்னா என்னானு கேட்கும்.. ஹீ ஹீ ஹி..
அவ்ளோ பழசுங்க. அதுங்களுக்கு இந்த நோவ பத்திலாம் ஒண்ணும் தெரியாது. ரொம்ப வேகமா பரவுமாம். காத்தடி காலம் வேற.. இதெல்லாம் போய் எடுத்து சொன்னேன்.. "அட போடா சில்வண்டு! எங்களுக்குலாம் எப்பவோ தடுப்பூசி போட்டாச்சு. இந்த நோவெல்லாம் எம்மாத்திரம்" ஒரு கிழம் தெம்பா சிரிச்சுகிட்டே சொல்லிச்சு.. வாயில சொக்கலால் பீடி வேற. ம்ம்ம்ம்.. நாத்தம் சகிக்கல.. பின்னாடி தள்ளி வந்துட்டேன்.

&nbsp;&nbsp;
எட்டி கடைக்குள்ள பாத்தா அண்ணாச்சி இல்ல. ஒரு வேலைக்காரன் பையன் பம்பரமா சுத்திகிட்டு இருந்தான். சரி அண்ணாச்சிய வூட்ல பாத்துக்கலாம்னு நடைய கட்டுனேன். கெளம்ப மனசு கேக்கல.. அந்த தாத்தா ஏதோ ஊசி போட்ருக்கேன் சொல்லுச்சே.. அது என்ன மருந்தா இருக்கும்.. ஒரே யோசனை... கேட்கலாம்னு பாத்தா இந்த பாழாப்போன படிப்பு தொண்டைக்கு குறுக்க நிக்குது. சரினு ஒரு வழியா மனச தேத்திகிட்டு "தத்தோய்..! அது என்ன மருந்தாம் இப்ப இல்லாத நவீன மருந்து" னு கிட்டப்போய் மெல்லிசா கேட்டேன்.. அது சத்தமா சிரிச்சிட்டே ... "ஹா ஹா ஹா!!! அதுவா 'போதும் என்ற மனமே பொன் செய்யும் மருந்து' " னு ஊருக்கே கேக்குற மாதிரி கத்திப்புடுச்சு.. "ச்ச!! உங்கிட்ட கேட்டேன் பாரு மானமே போச்சு.. நான் கெளம்புறேன்" னு விறுவிறுன்னு நடந்து போயிட்டே இருந்தேன்.


