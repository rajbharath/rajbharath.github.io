---
layout: post
title:  "சிறுகதை - பல்பு வாங்குன பையன்"
date:   2016-06-28 18:17:40 +0530
categories: Short Story
---
பல்பு வாங்குன பையன்

அது ஒரு சனிக்கிழமை. சொந்த ஊருல இருந்தேன்.

நான்: ம்மா..... இந்த லைட் ஏன் எரியல?

அம்மா: டேய்ய்ய் ... நானாடா இஞ்சினீயரிங் படிச்சிருக்கேன். அதென்னன்னுதான் பாரேன்

எனக்கு சுர்ருன்னு கோவம். இஞ்சினீயரிங்ல இதெலாமா சொல்லித் தர்றாங்க. ஆனா இதெல்லாம் அம்மாகிட்ட கேட்டு அவங்க நம்பிக்கைய ஏன் குலைக்கனும். அதைவிட, அப்பிடி அந்த லைட்ல அப்படி என்னதான் இருக்குனு பாத்துருவோம்னு, ஒரு சேர் போட்டு, கால் நடுங்கிகிட்டே ஏறி, அந்த லைட்ட கழட்டினேன்.

நான் ஒரு சாஃப்ட்வேர் இஞ்சினீயர். எலக்ட்ரிக்கல் பத்தி என்ன தெரியும். (சாஃப்ட்வேர் பத்தி தெரியுமான்னு கேட்க கூடாது. ஏதோ தெரியும்)

சரி. விஷயத்துக்கு வருவோம். ஒரு டெஸ்டர் எடுத்து லைட் ஹோல்டர்ல வச்சேன். டெஸ்டர் பளிச்சுனு எரிஞ்சுச்சு. அப்ப கரண்ட் ஹோல்டர் வரை வருது. இப்ப இந்த பல்புல தான் ஏதோ பிரச்சனை. இதுதான் அந்த பல்பு.


குண்டு பல்பு மாதிரி இது சிம்பிள் ஆ இல்ல. குண்டு பல்புல டங்ஸ்டன் கம்பி உள்ள பிஞ்சு போயிருந்தா, பல்பு பீஸ் போயிருச்சுனு ஈஸியா  கண்டு பிடிச்சுரலாம்.

இந்த சி எஃப் எல் (CFL) அந்த மாதிரி இல்ல. சரி ஆனது ஆச்சுன்னு அந்த பல்புக்கு கீழ இருந்த பிளாஸ்டிக்க உடைச்சேன்.

அப்பதான் தெரிஞ்சுது , உள்ள ஏதோ எலெக்ட்ரானிக்ஸ் இருக்கு. ஒரு ஆச்சரியம்.

![inside-the-CFL-bulb](/images/2016-06-28/inside-bulb.jpg)

இப்ப பிரச்சனை ரெண்டு இடத்துல இருக்கலாம்.

1. எலெக்ட்ரானிக்ஸ் போர்டுல
2. சி எஃப் எல் க்ளாஸ்ல

ஆனா இத எப்பிடி செக் பண்றது. இந்த ரெண்டுமே ஒரே யூனிட் ஆ இருக்கு. அது தனித்தனியா மாட்டிக்குற மாதிரி இல்ல.


பொதுவா சாஃப்ட்வேர்ல , ஒரு பெரிய வேலையை சின்ன சின்ன வேலையா பிரிச்சு பண்ணுவாங்க. கடைசில எல்லாத்தையும் ஒண்ணா சேத்து முழுசாக்கிருவாங்க. அந்த சின்ன சின்ன வேலையை மாட்யூல்(module) னு சொல்லுவாங்க. என் இப்படி பண்ணறாங்கன்னா, பின்னாடி தப்பு எந்த மாட்யூல்ல னு ஈஸியா கண்டுபிடிச்சு மாத்திரலாம்.

அதே மாதிரி இந்த பல்பையும் என் மாட்யூல் மாட்யூல் ஆ பண்ண கூடாது.

ஒரு மாதிரிக்கு இதே பல்பு 3 மாட்யூல் ஆ பாக்கலாம்.

### 1. சி எஃப் எல் க்ளாஸ்
> ![cfl-glass](/images/2016-06-28/cfl-glass.jpg "1")

### 2. எலெக்ட்ரானிக்ஸ் போர்டு

> ![electronics](/images/2016-06-28/electronics.jpg "2")

### 3. ஹோல்டர்
> ![holder](/images/2016-06-28/holder.jpg "3")

இந்த மாதிரி தனித்தனியா இருந்தா என்ன நடக்கும்.

1. என்னை மாதிரி ஆர்வக் கோளாறு, ரிப்பேர் ஆன மாட்யூல் அ , கடைல அவனே மாத்திக்குவான்
2. மத்தவங்க, பக்கத்துல இருக்க எலெக்ட்ரானிக்ஸ் கடைல , பத்தோ இருபதோ குடுத்து மாதிக்குவான்

ஏதோ ஒரு மூலைல பேர் தெரியாத காலேஜ் ல படிச்ச நானே இத யோசிக்குறேன்னா. பெரிய பெரிய கம்பெனிலாம் இதை யோசிச்சுருக்க மாட்டாங்களா ?

அது இருக்கட்டும். இந்த மாதிரி பண்ணா நடக்குற மத்த விஷயத்த பாப்போம்.

சி எஃப் எல் - இது ஒரு விஷக்காத்து. இந்த காத்துல பளீர்னு லைட் எரியும். புது பல்பு வாங்குறப்ப பழைய பல்ப கீழ போடுறோம். அது உடைஞ்சு இந்த விஷம் ஓசோன்ல ஓட்டைய போடுது

இ வேஸ்ட் - எல்லா எலெக்ட்ரானிக்ஸ்லையும் பிளாஸ்டிக்  தான் இருக்கு. பிரச்சனை பல்பு க்ளாஸ்ல இருந்தாலும், முழுசா அந்த பல்ப மண்ணுல போட்டு மண்ணையும் கெடுக்குறோம்.


இதுக்கு என்ன பண்றது.

- ரிப்பேர் ஆன பல்ப எக்சேன்ஞ் ஆப்பர் ல , மாத்திக்கிட்டு புது பல்ப விலை கம்மியா குடுக்கலாம். ஆனா அந்த பழைய பல்பெல்லாம், மறுசுழற்சிக்கு போகுமா
- இல்ல சி எஃப் எல் க்கு மாற்று வருமா
- மாட்யூல் மாட்யூல் ஆ செஞ்சு , மாசுபாட்டை குறைக்க ஏதாது வழி நடக்குமா

எல்லாமே ஒரு பெரிய கேள்விக்குறி ?

இவ்ளோ வியாக்யானம் பேசுற , இந்த கையாலாகாத கன்ஸ்யூமர்  என்ன பண்ணுவேன்னு உங்களுக்கே தெரியும். கரெக்ட் . 'அம்மா' பிள்ளையா , பல்ப் வாங்க கடைக்கு புறப்பட்டேன் :-)




