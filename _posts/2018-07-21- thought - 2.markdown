---
layout: post
title:  "எண்ணம் - பகுதி 2"
date:   2018-07-21 16:30:00 +0530
categories: Thought
comments: true
---
<span style="color: grey; font-size: 0.85em; font-style: italic;">
இத்தொடரில் எழுதும் அனைத்தும் என் வழிவந்த, தற்போதுள்ள புரிதலின் விளைவாக வரும் கருத்துக்கள். ஒரு கருத்தை ஏற்பதும் நிராகரிப்பதும் தத்தம் விருப்பம். இக்கருத்துக்களின் மீதான சார்பு, கருத்துக்களின் இருத்தலை பாதிப்பவையன்று. அது என் எண்ணத்திற்கு முன்னும் பொழுதும் பின்னும் எக்காலத்தும் நிலைத்து இருந்து வருகிறது என்பது என் புரிதல்.
<span style="display: block; font-weight: bold; line-height: 3em; text-align: center">எண்ணம் -> பதத்தேர்வு -> பரிமாற்றம் </span>
எண்ணங்கள் அதிவேகமாக அளக்கவியலா தன்மையுடன் விரிந்து தொடர்ந்து இடைவெளி கொண்டு உருவாகியும் மறைந்தும் கொண்டிருக்கின்றன. அவ்வெண்ணங்களில் சில துளிகளை பரிமாற நினைக்கும்பட்சத்தில் அவற்றின் தூய்மைத்தன்மை தேர்ந்தெடுக்கும் பதத்திற்கேற்ப குறைகிறது.
இறுதியில் நினைத்தவற்றில் ஏதோ ஒரு பகுதியை முழுதாக பொருத்த முடியாத பதங்களைக் கொண்டு இயன்ற வரை பரிமாறுகிறோம். அவ்வண்ணமே இதுவும்.
</span>

<hr>
தடுப்பூசி வேண்டுமா? என்ற கேள்விக்கு நானும் என் நண்பனும் கொண்ட உரையாடலின் என் புரிதலை இங்கு காண்போம்.

தடுப்பூசி எதற்கு? - வரப்போகும் நோய்க்கு முன்னமே ஒத்திகை பார்த்துக்குக்கொள்வது. ஓர் முயற்சி. முன்னேற்பாடு.

இப்பொழுது மற்றுமொரு கேள்வி உதிக்கிறது. நோய் என்பது யாது? காய்ச்சல், தலைவலி, சளி, சொறி, மஞ்சள் காமாலை, நீரிழிவு இதெல்லாம் நோய்களா?

சற்றே சிந்திக்கையில் இவைகளெல்லாம் அறிகுறிகள் என அறியலாம். நான் ஒரு கணிப்பொறியாளனாக பணிபுரிகிறேன். இத்துறையில் மென்பொருளின் இயக்கத்தில் ஏதேனும் குறைபாடு கண்டுபிடிக்கப்பட்டால், இக்குறைபாட்டை சரி செய்வது முறையல்ல. மாறாக அக்குறைபாடு தோன்ற காரணமாக இருந்த பிழையைத் திருத்துவதே முறையாகும். (Root Cause Analysis)

இதைத்தான் இரண்டாயிரம் வருடங்களுக்குமுன் வள்ளுவரும் சொல்லியுள்ளார்.

```
நோய்நாடி நோய்முதல் நாடி அதுதணிக்கும்
வாய்நாடி வாய்ப்பச் செயல்
```

இவ்வாறாக காண்கையில் மேற்சொன்ன நோய்கள் அனைத்தும் அறிகுறிகள் என அறியலாம். மருந்து எனப்படுவது மூலகாரணத்தைச் சரிசெய்ய வேண்டுமே ஒழிய அதை மறைக்கவோ அல்லது அதனையொழிக்கும் முயற்சியில் மற்றொரு நோயையோ உண்டாக்கக்கூடாது.

இன்னும் பார்க்கப்போனால் நோய் என்ற ஒன்றே இல்லை. அனைத்தும் இயற்கை இயக்கத்தின் அங்கம். அனைத்திற்கும் நாம் பார்க்கும் பார்வைதான் காரணம். மானுடர்களால் எதையும் உள்ளதை உள்ள படியே ஏற்றுக் கொள்ள முடியாது. உதாரணாமாக ஒரு பாம்பு தவளையை உண்டால் அதைபாவமாக பார்ப்பதும் அதே பாம்பை ஒரு கழுகு உண்டால் ஒருவித திருப்த்தியும் கொள்ளமுயலும். இவ்வாறாக முடிவுகளை எடுத்துக் கொள்ள மனித எண்ணம் துடிக்கும். இத்தகைய தன்மையால்தான் மகிழ்ச்சி, துக்கம் தோன்றுகிறது. எனவே நமக்கு ஏற்றாற்போல் மற்றவர்களை மாற்றியமைக்க முயல்கிறோம். இதையொத்து நண்பன் வினவினான். 

நீ உன் குழந்தையை வளர்க்கிறாயா? அப்படியானால் அதன் உயரத்தை பருமனை நிறத்தை உன்னால் தீர்மானிக்க முடியுமா? உன் வழியாக அதற்கு உணவு செல்கிறதே தவிர நீயே அதற்கு காரணம் என எண்ணலாகாது. இறை அனைத்தையும் சீராக இயக்கிக் கொண்டிருக்கிறது. ஒரு உயிரைப் படைக்கும்முன் அதற்கான உணவை அதற்கும் முன்னமே படைக்கிறது. தட்டாண்களும் பட்டாம்பூச்சிகளும் ஈசல்களும் வரும் முன் மழை வந்து உணவை விதைக்கிறது. குழந்தை பிறக்கும் முன்னமே தாய்க்கு பால் சுரப்பதும் இதன் அடிப்படையில்தான். மக்கள் தொகை பெருக்கத்தினால் உணவு தட்டுப்பாடு என்ற எண்ணம் இறை அவநம்பிக்கை காரணத்தினால் எழுவதே. இறந்து போன உடலில் இருந்து புழுக்கள் தோன்றி அவ்வுடலை உண்டு மீண்டும் மாயமாய் மறைந்துவிடுகின்றன. அருவமும் உருவமும் மாறி மாறி இயக்கத்தில் இருப்பதைக் காண்கையில் கட்டுப்படுத்த முடியாத ஒன்றை மாற்றியமைக்க முயற்சிப்பது எளிதாகப் புலப்படுகிறது.

```
மருந்தென வேண்டாவாம் யாக்கைக்கு அருந்தியது 
அற்றது போற்றி உணின்
```

இவ்வாறான இயற்கையில் நோய் என்பது கழிவு வெளியேற்றமாக இருக்கலாம். சிறுநீரை அடக்கி வைப்பதிலும் , மலங்கழிக்க தாமதங்கொள்ளும் போதும் ஏற்படும் வலிகளோடு இதை நான் ஒப்பிடுகிறேன். கழிவு வெளியேற்றத்திற்கு தடை ஏற்படும் பொழுது அது நமக்கு வலிகளின் மூலம் உணர்த்துகிறது. நாம் அது வெளியேறும்படியாக நடந்துவிட அனைத்தும் சீராக இயங்குகிறது. மாறாக, உடல் சூடாக(காய்ச்சல்), நீராக (சளி), இன்னும் எத்தனையோ வழிகளில் அது கழிவு வெளியேற்ற முயலுகையில் மருந்துகளின் மூலம் தடை செய்வதன் மூலம் உடல் மேலும் தீவிரமாக இயங்கி அடுத்த கட்ட வெளியேற்றத்தில் அது ஈடுபடும். இது போன்ற வெளியேற்றத்திற்கு நுண்ணுயிரிகள் துணை புரிகின்றன. ஆனால் அந்நுண்ணியிரிகள் நம்மால் நோய்கிருமிகளாக அடையாளம் காணப்படுகின்றன. இதன் அடிப்படையில் அவைகளை அழிக்க நாம் மருந்துகளை தயாரிக்கின்றோம். போலியோ வைரஸ், சின்னம்மை வைரஸ் உலகம் முழுதும் அழிக்கப்பட்டு விட்டது அல்லது அந்த நோய் முழுவதுமாக தடுக்கப்பட்டுவிட்டது என்பதை நம்ப முடியவில்லை. கால சூழலுக்கு ஏற்ப நுண்ணுயிரிகள் உருவாக்கப்பட்டு தானாக அழிந்து போகின்றன, இறந்த உடலில் தோன்றும் புழுக்கள் போல வருவதும் செல்வதும் நம் கட்டுப்பாட்டுக்குள் இல்லை.கொசுவினால் மலேரியா வரும் என்றால் அது  ஏன் மழைக்காலத்தில் மட்டும் வருகிறது. மற்ற காலங்களில் திறந்த நீர் நிலைகள் இருப்பதில்லையா?

ஓர் உயிர் அடிப்படையிலேயே நிலைத்தல்  (அ) இருத்தல் எனும் பண்பு கொண்டிருப்பதாக உணர்கிறேன். அது தன்னை இருத்திக்கொள்ள சூழலைத் தாங்கும் பின் நிலைக்கும். இதில் அறிவுக்கு வேலையில்லை என்றுதான் தோன்றுகிறது. மூச்சு, துடிப்பு, செரிமானம், கழிவு வெளியேற்றம், வளர்ச்சி, இடர் சீரமைப்பு என அனைத்தும் தானாக அதனதன் போக்கில் இயங்கிக்கொண்டிருக்கிறது. எண்ணம் மட்டுமே கருவியாக உள்ளது எனில் அதை உபயோகிக்கவும் கற்றுக் கொள்ளுதல் அவசியம். விடுதலைக்கும் சிறைக்கும் எண்ணமே மூலம். ஒரு மருத்துவமனையில் நான் பார்த்த வாசகம் இது 

```
மருந்தளிப்பவர் மருத்துவர்
குணமளிப்பவர் இறைவன்
```

இதை என் நண்பரிடம் கூறிய பொழுது அவர் விவிலியத்தில்(Bible) இருந்து இரு உதாரணங்கள் சொன்னார். ஒரு முறை ஊராரால் கைவிடப்பட்ட, நாள்பட்ட நோயுற்ற ஒரு நோயாளி இயேசுவின் ஆடையைத் தொட்டதும் குணமாகிறார். குணமடைந்த மறுகணமே அந்த மனிதர் இயேசுவின் முன் வந்து தங்களால்தான் நான் குணமடைந்தேன் எனக்கூறுகிறார். அதற்கு பதிலாக, இயேசு "உன் நம்பிக்கை உன்னை குணமாக்கும்" எனக்கூறிச்சென்றார். இதே போல் அவர் நீரின் மீது நடப்பதைப் பார்த்த சீடர், "தாங்கள் மட்டும் எவ்வாறு தண்ணீரில் நடக்கிறீர்கள்" எனக் கேட்டார். அதற்கு இயேசு, "நீயும் என்னுடன் நம்பிக்கை கொண்டு நட" என்றார். நம்பிக்கை வாழ்வின் தேவை என அறிந்து கொள்ள இது உதவுகிறது. 

இதுவே மனோதத்துவவியல் எனும் துறையில் ப்ளசிபோ(placebo) என அழைக்கப்படுகிறது. இதுபோன்று இயல்கள் பிரிவதால் புரிதல்கள் ஒரு குறுகிய பார்வையில் அடைத்துவிடப்படுகிறது. இயல் அனைத்தும் ஒரு சேர்ந்தால்தான் இறையின் முழுமையை அறிய வழிவகுக்கும். எந்த ஒரு பொருளை எடுத்தாலும் அதில் அனைத்து இயல்களும் இருக்கின்றன. உதாரணமாக, ஒரு பலூனை எடுத்துக்கொள்வோம்.

அது காற்றில் பறப்பதை புரிந்துகொள்ள இயற்பியலும், அதைத்தயாரிக்க வேதியியலும் தேவை. ஆனால் இவை இரண்டையும் தனித்தனியே பிரித்துவைப்பது புரிந்துகொள்ளும் காலத்தை அதிகரிக்கும். இறுதியில் விடையற்ற வினாக்களுக்கு விடையாய் இயற்கை அமைகிறது. எவ்வளவு அருகில் சென்றதாக நாம் நினைத்தாலும் இறுதியாக அதன் இயல்பு அப்படித்தான் என இயற்கையைக் காரணம் காட்டும். மனமும் உடலும் ஒன்றெனக்கருதாமல் தனித்தனியே பிரிப்பதும் இத்தகைய குழப்பத்தையும் புரிதலில் கால தாமதத்தையும் ஏற்படுத்தும்.



```
அறத்திற்கே அன்புசார்பு என்ப அறியார் 
மறத்திற்கும் அஃதே துணை
```

மேற்கண்ட குறளிலிருந்து அறத்திற்கு மட்டுமல்லாது வீரத்திற்கும் அன்புதான் துணை நிற்கிறது என்கிறார் வள்ளுவர்.

உதாரணமாக இயேசுவையும் காந்தியையும் காணலாம். ஒருவரை நாம் அடிப்பது (அ) அடக்குவது நம்மில் எழும் பயத்தைப் போக்கி கொள்ளவே. ஊருக்காக சிலுவையில் அடிக்கும் பொழுது துளியும் பயமில்லை மாறாக அன்பு மேலோங்கியதால் அவ்வலியை தாங்கி நிற்கும் வீரம் கிடைக்கிறது.  மறு கன்னத்தையும் அடித்துக்கொள்ள அனுமதிப்பதிலும் இதே தைரியம்தான் இருக்கிறது. அறப்போராட்டத்தில் உயிரே போகும் எனத்தெரிந்தும் முன்வரிசையில் நிற்கும் தைரியம் காந்திக்கு அன்பின் வழிவந்ததன்றி வேறென்ன? இன்னும் தன்னுயிரைத் துச்சம் என மதிக்கும் பெருந்தகைகளில் இத்தகைய அன்பினை அடையாளம் காணலாம்.

```
அன்பின் வழியது உயிர்நிலை அஃதிலார்க்கு 
என்புதோல் போர்த்த உடம்பு 
```
அன்போடிருப்பதே உயிரோடு இருப்பதற்கு அடையாளம் எனக் காண்பதிலிருந்து, வாழ்வின் நோக்கமே அன்பெனக் தெரிகிறது.

இறுதியாக தன்னை மீறிய இயற்கையின்கண் நம்பிக்கையுடன் சரணடைவதும் அன்புகொண்டு ஒழுகுதலும் உயிரை நிலைநிறுத்தும் என புரிந்துகொள்கிறேன். எனவே தடுப்பூசி அவசியமல்ல அல்லது அதனால் பயனில.

<span style="display: block; text-align: center">-- எண்ணம் தொடரும் தோன்றும் -- </span>