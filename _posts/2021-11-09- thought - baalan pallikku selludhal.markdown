---
layout: post
title: "பாலன் பள்ளிக்குச் செல்லுதல்"
date: 2021-11-09 12:00:00 +0530
categories: thought
comments: true
---
```
கலத்தைக்கட்டியபின் கட்டிப்பிடித்தென்ன பயன்
கடல் காணவே கலம்
வ்யாக்கணம் ஆயிரம் சொல்லும் சித்தம்
உணர்வுக்கெதற்கு உலகறிவு

வீடு முழுக்க அவன்சத்தம் இருந்த இடமெல்லம் 
வண்டுகளும் மரமறைக்குயில்களும்
தூரத்து வண்டிகளும் நிரப்ப முயல்கின்றன
அவனோடு நினைவும் நின்றுவிட்டது
பள்ளிக்குச் சென்றதென்னவோ பாலன்
படிப்பதென்னவோ நான்

பைக்குள் வைத்து கைக்குள் விளைந்து
கண்ணில் மலர்ந்து இன்று கருத்தில் வளர்கின்றான்

தெருவில் கேட்ட பள்ளிச்சத்தம்
கொண்டதென்னவோ என்வீட்டு பிள்ளைச்சத்தம்
```

