---
layout: post
title:  "அடித்தலும் திருத்தலும்"
date:   2017-03-25 03:00:00 +0530
categories: Poem
comments: true
---
அடித்தலும் திருத்தலும் அதிகரித்த இளமையிலே

&nbsp;&nbsp;&nbsp;&nbsp;&nbsp;அதிகரிக்க அதிகரிக்க உடல்மனப்

பொருள் முதிர்வு கொண்டிருந்தேன்

&nbsp;&nbsp;&nbsp;&nbsp;&nbsp;குழப்பமெனும் நதியினிலே

ஊறுகட்டை யானோ மிதந்துவந்தேன்

&nbsp;&nbsp;&nbsp;&nbsp;&nbsp;மரவுதிர் இலை ஒன்றும்

 எனைத் தொற்றிக் கொண்டே பின்தொடர

&nbsp;&nbsp;&nbsp;&nbsp;&nbsp;மாத்திரை மணியளவிலினிலே மனைவியெனவும் ஆகுகிறாள்

இலை மிதக்கும் சிறுஎறும்பினைப் போல்

&nbsp;&nbsp;&nbsp;&nbsp;&nbsp;ஒரு பிள்ளையையும் வந்துதந்தாள்


&nbsp;&nbsp;&nbsp;&nbsp;&nbsp;

குழப்ப வெள்ளம் பெருகிடவே

&nbsp;&nbsp;&nbsp;&nbsp;&nbsp;இலையெறும் பணைந்தபடி ஓடுகின்றேன்


ஓடுகின்றேன்! ஓடுகின்றேன்!!

&nbsp;&nbsp;&nbsp;&nbsp;&nbsp;

ஊறிய கட்டை யானோ

&nbsp;&nbsp;&nbsp;&nbsp;&nbsp;ஓய்வெடுக்க எண்ணிவிட்டேன்

மணல்மேடு ஒன்று காண

&nbsp;&nbsp;&nbsp;&nbsp;&nbsp;மனம்போல செருகிவிட்டேன்

கட்டையெறும்பும் கரையேறவே

&nbsp;&nbsp;&nbsp;&nbsp;&nbsp;பழுத்த இலையும் அழுகிவிட்டது

ஒண்டிக்கட்டை என் மீதினிலே

&nbsp;&nbsp;&nbsp;&nbsp;&nbsp;நாய்க்காளான் ஒன்று துளிர்விட்டது

