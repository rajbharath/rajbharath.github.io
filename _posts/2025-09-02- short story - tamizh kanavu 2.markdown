---
layout: post
title: "தமிழ்க்கனவு - 2"
date: 2025-09-02 16:00:00 +0530
categories: Short Story
comments: true
---

<img src="/images/2025-09-02/tamilkanavu2.jpg" alt="தமிழில் வழிபாடு" width="400px" style=""/>

நிகழிரவில் கண் அயர்ந்தான். கனவுலகில் கண் விழித்தான்.

*கனவில் நிகழ்பவை:*

அன்றொரு நாள், திருச்செந்தூர் கோவிலுக்குச் சென்றான், அவன்.
கதிர் பரப்பும் ஆதவனோ அவனுக்கும் முன் வந்திருந்தான்.

அதற்கும் முன், தமிழ் ஓதுவார்கள் வந்திருந்தார்கள்.

நம் முருகனை 
தமிழில் எழுப்பி,
தமிழில் நீராட்டி,
தமிழில் அணிசெய்து, 
தமிழில் உணவூட்டி, 
தமிழில் பூசை செய்து கொண்டிருந்தார்கள்.

தேனுக்கு மேல் தித்திக்கும் தேனாக, அவனும் தமிழிலேயே தமிழ்க்கடவுளை வழிபட்டு அருள்பெற்று திரும்பிவரும் வழியில் கண்டான் அந்த அறிவிப்புப்பலகையை.

"சமஸ்கிருதத்தில் அர்ச்சனை செய்ய, இங்கு தனியே சீட்டு பெற்றுச்செல்லவும்" என்று.
<img src="/images/2025-09-02/tamilkanavu2-1.jpg" alt="தமிழில் வழிபாடு" width="250px" style=""/>

அதைக்கண்டதும், முன்பு நடந்த, அநீதியை நினைத்தான் அவன். 

முன்னம் ஒரு நாள், எந்தை முருகனை, இதுவரை யாரும் பேசிராத பாஷையில், ஒரு குடமுழுக்கு நடந்ததே.
எங்கள் மனம் வலித்தது போல, எந்தை மனமும் வலித்திருக்குமன்றோ?

பெற்றதாய்தனை மக மறந்தாலும், தமிழ்த்தாய் தான் தன் மக்களை மறப்பாளா?
ஊட்டினால் இன உணர்வை! காட்டினால் தமிழ்க்குடி ஓர்மை!!
எழுந்தனர் தமிழர், ஒதுங்கினர் மற்றவர்.


"இனி அந்நிலை வாரா.. அதெல்லாம் பழங்கதை.." என்று நகைப்புடன் கடந்தான் அந்த அறிவிப்புப்பலகையை.

அக்கணம் ஒலிபெருக்கியில், சீர்காழி அவர்களின் குரலில், திருப்புகழ் ஒலித்தது.

<pre>
உனைத்தி னந்தொழு திலனுன தியல்பினை
உரைத்தி லன்பல மலர்கொடுன் அடியிணை
உறப்ப ணிந்திலன் ஒருதவ மிலனுன ...... தருள்மாறா

உளத்து ளன்பினர் உறைவிடம் அறிகிலன்
விருப்பொ டுன்சிக ரமும்வலம் வருகிலன்
உவப்பொ டுன்புகழ் துதிசெய விழைகிலன் ...... மலைபோலே
</pre>

இதில் எப்போது அவன் உறங்கினானோ? என்று தெரியாது..

ஆனால், உறங்கினான், உறுதியுடன், 

கனவு மெய்யாகும் என்றே!
---
