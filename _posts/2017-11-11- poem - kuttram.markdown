---
layout: post
title:  "குற்றம் "
date:   2017-11-11 09:40:00 +0530
categories: Poem
comments: true
---
<span style="font-size: 35pt">எ</span>ங்கு பார்த்தாலும் தீங்கு

அதில் எப்படியும் எனக்கொரு பங்கு

பசிக்கு புசிப்பது போதாதடா

இங்கு பசிக்குமென புசித்திட மறவாதடா

பயந்து பயந்து தூர ஓடுகின்றேன்

இயற்கையையும் வியாபாரமாய் நாடுகின்றேன்


&nbsp;&nbsp;

அம்மனுக்கே மாரி என்று பெயரிடுவோம்

வந்தால் மறைவான இடந்தேடி ஒதுங்கிடுவோம்

சாமிக்கே தீண்டாமை காட்டுகின்றோம்

இதில் சாதியை ஒழிக்க கைதூக்குகின்றோம்

ஆறாவது அறிவென்றும் ஒன்றுமுண்டோ

இல்லை ஐந்தினையும் அழித்திடும் நோக்கமுண்டோ


&nbsp;&nbsp;

பூமியைக் காத்திட பொய் முழங்கிடாதே

நெஞ்சுரமிருந்தால் வா கடலில் மூழ்கிடவே

வாழ்வுரிமை என்பது அடிப்படையெனில்

சாவினைத் தடுப்பதற்குச் சட்டமும் ஏன்


&nbsp;&nbsp;

எந்தன் முன்னையர் எழுதிட்ட அத்தனையும்

செத்த ஏடுகளில் அல்லவா இருந்திட்டது

இதை எழுதிடக்கூட எந்தன் கருமத்திலே

ஒரு மரத்தினை கொன்ற பாவம் சேர்கின்றதே


&nbsp;&nbsp;

குற்ற உணர்ச்சியில் தவிக்கின்றேன்

உள்ள உயிரினை சுமையென சுமக்கின்றேன்

அன்னையே என்னை நீக்கிவிடு

அல்லேல் அறிவினையாவது போக்கிவிடு


