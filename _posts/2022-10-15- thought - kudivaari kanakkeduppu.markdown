---
layout: post
title: "குடிவாரிக்கணக்கெடுப்பு"
date: 2022-10-15 10:00:00 +0530
categories: thought
comments: true
---

இனஅழிப்பை இரண்டு வகையில் செய்ய முடியும்.
<ul>
    <li>ஒன்று, மக்கள் வாழ்விடத்தில் கொத்துக்குண்டுகளைப்போட்டு</li>
    <li>மற்றொன்று, இன/குடி அடையாளத்தை அழித்து.</li>
</ul>

இதில் இரண்டாவதுதான் தமிழ் நாட்டில் நடக்கிறது. அண்மையில் நடக்கும் குறவர் போராட்டம் இதற்கு ஒரு சான்று. <br/>

சாதிய ஏற்றத்தாழ்வுகளை ஒழிக்க முடியாமல்(அல்லது ஒழிக்க விரும்பாமல்) மாறாக சாதி பெயரை போடாமல் மறைத்து மட்டும்
வைப்பதன் விளைவு, சத்தமில்லாமல் ஒரு இனம் தன் அடையாளத்தை இழந்து அதன் விளைவாக பல்வேறு துறைகளில் உரிமை இழந்து
இறுதியில் ஆளும் உரிமைகூட களவாடப்பட்டிருக்கிறது என்பதுதான்.<br/>
 
வேலை செய்யும் இடங்களிலும் திரைத்துறையிலும் மேலும் பலஇடங்களிலும் பிற மாநிலத்தவர்கள் தனது இன/குடி பெயரை இறுதி ஒட்டுப்பெயராக, எடுத்துக்காட்டாக, மோடி என்றோ மேனன் என்றோ ரெட்டி என்றோ போட்டுக்கொள்வதை இயல்பாக
எடுத்துக்கொள்ளும் தமிழகத்தவர்க்கு, தன் ஊரில் ஒருவன் பெயர் பறையர் என்றோ, படையாட்சி என்றோ, உடையார் என்றோ, மலைக்குறவர் என்றோ, போடும் <u>"எண்ணத்தைக்கூட"</u> இழிவாகப்பார்க்கும் நிலைமை ஏன் உள்ளது?<br/>

எவ்வாறு, யாரால் இது உருவாக்கப்பட்டது என்பதை சிந்திக்க வேண்டும். அடையாளத்தை ஏன் மறைக்கவேண்டும்? அப்படி என்றால், பிற மாநிலங்களில் தாழ்த்தப்பட்ட/ஒடுக்கப்பட்ட மக்கள் அடையாளத்தை விட்டுவிட எண்ணுகிறார்களா?<br/>

இது கருப்பர்கள் தனது ஒடுக்குமுறைகளுக்காக, மேல்தோலை உரித்துக்கொள்வதற்கு ஒப்பானது. அது சாத்தியமற்றதும் அறிவற்ற செயலாகத்தான் பார்க்கப்படும்.<br/>

ஒடுக்குமுறைகளைக் களைய அந்த மக்களுக்கு அனைத்து துறைகளிலும் சட்டம் கொண்டு வாய்ப்பளிப்பதும் அதற்கு மாறாக ஆதிக்கம் நடக்கும் பட்சத்தில் அதற்கு தண்டனை வழங்கலாமே ஒழிய, அவர்கள் அடையாளத்தை அழிப்பதென்பதுதான், ஆகச்சிறந்த ஆதிக்கத்தின் அடக்குமுறையே. ஏனெனில், அடக்குமுறையில் இருந்த மக்கள், அடையாளம் இழப்பதின் மூலம், அப்படி ஒரு அடக்குமுறையே நடக்காததைப்போல கூட பின்னாளில் தோற்றப்பிழைகொள்ள செய்யும்.<br/>

இதுதான் தமிழ்குடிகள் அனைத்திற்கும் தற்பொழுது நடந்துகொண்டு இருக்கிறது.

<b>குடிவாரிக்கணக்கெடுப்பை ஆதரிக்கவோ அல்லது எதிர்க்கவோ செய்யும்முன் இது போன்று பரிசீலனை செய்வது உத்தமம்.</b>

----