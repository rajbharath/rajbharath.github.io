---
layout: post
title: "வித்தும் விந்தும்"
date: 2020-12-04 11:00:00 +0530
categories: Thought
comments: true
---

<img src="/images/2020-12-04/viththu.jpg" alt="வித்து" width="250px" height="164px" style="float: right"/>
<img src="/images/2020-12-04/vinthu.jpg" alt="விந்து" width="250px" height="164px" style="float: right"/>


எத்தனை ஆண்டுகள் கழிந்தாலும் புதுமையும் புதிரும் குறையாது வியப்பில் ஆழ்த்தும் எம்தாய்மொழி தமிழ். அவளிடை நான் கண்ட ஒரு புரிதல் இது.
வித்து - விந்து. ஓரெழுத்தே மாற்றம். ஆனால் அதுவும் ஆழ்ந்த பொருட்கொண்ட மாற்றம்.

வித்து (த்) - வல்லினம் - தனித்தும் நிற்கும் - இணைந்தும் நிற்கும் - இருநிலை கொண்டது.

எடுத்துக்காட்டு: 
காக்கை / கா / தா / பா 

வித்து - விதை - விதையும் அப்படிதான். தனித்தும் வாழும் - வளர்வடக்க நிலை (dormant) - மண்ணுடன் இணைந்தும் உயிர்நிலை கொள்ளும்

விந்து (ந் ) - மெல்லினம் - இணையுடன் மட்டுமே வாழும் - ஒரு நிலை கொண்டது 

எடுத்துக்காட்டு:
பந்து / தந்தை / தண்ணீர் / சங்கு - வல்லின இணையுடன் மட்டுமே வாழும்.
விந்து - விந்து கருவுடன் மட்டுமே வாழும் - அதற்கு தனிநிலை இல்லை - தனித்தால் உயிரற்று  போகும் 

இவ்வாறாக தமிழ் ஒற்றை எழுத்தில் மொத்த பொருளும் உள்ளது போல தகவு அமைந்துள்ளது.

இருப்பினும் செயல்பாட்டு அடிப்படையில் இரண்டிற்கும்(வித்திற்கும் விந்திற்கும்) உயிர் நிலை கொள்ள ஒரு ஒற்றுமை உண்டு. இரண்டுமே விதைக்கப்பட வேண்டும். அவைகளின் சூழ்நிலைகளும் ஒன்றுபோல இருப்பது அடுத்த வியப்பு.

ஒளியற்ற-காற்றற்ற நிலையில் விதைக்கப்பட்டு ஒளியும்-காற்றும் நிறைந்த இடத்திற்கு வந்து உயிர் கொள்ள வேண்டும். 
மண்ணை முட்டிக்கொண்டு / தாயின் மார்பை உதைத்துக்கொண்டு - தான் கொண்ட இடத்தை பிளந்து உடைத்துதான் உயிர் வருகிறது. இது அடுத்த ஒற்றுமை.
இங்கு பூமிப்பந்தை கருவென(தாயின் கருமுட்டை போல) உருவகப்படுத்திக்கொள்ளுங்கள். எளிதில் புரியும்.
இது போன்ற விடயங்கள் வித்திற்கும் விந்திற்கும் ஒன்று போல அமைந்ததை எண்ணிப்பார்க்கையில் 

> "அண்டமே பிண்டம் பிண்டமே அண்டம்"

என்ற கூற்றுக்கு சான்றென எனக்குத்தோன்றுகிறது.

இது போன்ற தொடர்புகள் நிலத்தொடு மட்டும் அல்லாது, இன்னும் வெளியிலும் (space) கூட பல ஒற்றுமைகளை கொண்டிருக்கும் என்பது எனது நம்பிக்கை. புரியவும் விளக்கவும் தாமதம் ஆகிறது.


இங்கு அடுத்த புதிர் - வல்லின எழுத்துக்களான (ட , ற ) - இந்த எழுத்துக்களின் இயக்கங்கள் பற்றிய புரிதல். இவைகளை முதலெழுத்துக்களாய் கொண்ட வார்த்தைகள் யாவை?

--முற்றும்--