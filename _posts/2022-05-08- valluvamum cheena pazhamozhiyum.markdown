---
layout: post
title: "வள்ளுவமும் சீனப்பழமொழியும்"
date: 2022-05-08 10:00:00 +0530
categories: thought
comments: true
---
சீனப்பழமொழி ஒன்று ஒருவன் பசி என்று வருவானாயின் அவனுக்கு மீன் தருவதற்கு பதில் மீன் பிடிக்க கற்றுத்தர வேண்டும் என்று அறிவுருத்துகிறது.

`Don't give a man fish rather teach him how to fish`

இது ஈகை அதிகாரத்தில் ஒரு குறளை எனக்கு நினைவூட்டியது

`ஆற்றுவார் ஆற்றல் பசியாற்றல் அப்பசியை`<br>
`மாற்றுவார் ஆற்றலின் பின்` - <i>குறள் 225</i>

இதன் பொருள் பிறர் பசியை ஆற்றுவதே முதன்மையாகக்கொளல் வேண்டும். அந்த பசியை மாற்றும் செயலோ அதற்கு பின்னதாகவே கருத வேண்டும்.

<i>குறிப்பு:</i>
அப்பசியை மாற்றுவார் - என்பதற்கு உரையாசிரியர்கள் சொல்லும் பொருள், உண்ணாமல்(நோன்பு இருந்து) தனது பசியையே மாற்றி/அடக்கி தவம் இருப்பது.

இதில் தவவலிமையை காட்டிலும் பிறர் பசியை போக்குவதே சிறந்தது என்கிறார்.

இதனாலேயே கீழ்க்கண்ட குறளில் தானத்தை முதலாவதாகவும் தவத்தை அடுத்தும் வைத்து உள்ளதாக தோன்றுகிறது.



`தானம் தவம்இரண்டும் தங்கா வியன்உலகம்`<br>
`வானம் வழங்கா தெனின்` - <i>குறள் 19</i>

இதனடிப்படையில் சீனப்பழமொழியை பின்வருமாறு மாற்றிக்கொள்ளலாம்

"பசியென்று ஒருவன் வந்தால், முதலில் மீனை கொடுங்கள். மேலும் பின்னர் மீன் பிடிக்கவும் கற்றும் கொடுங்கள்"

"Give a man fish and then teach him how to fish"