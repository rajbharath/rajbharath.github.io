---
layout: post
title:  "மழை"
date:   2018-05-08 16:30:00 +0530
categories: Poem
comments: true
---

<br>வருகை கண்டு மங்கிவிடும் - மண் 
<br>வாசங்கொண்டு மயக்கிவிடும் 
<br>வரவு சொல்லி செல்லுங்காற்றோ 
<br>பழுத்த இலைகள் தூக்கி ஓடிவிடும் 
<br>காதலி வரும்முன்  காதலன் போலே 
<br>சிகைமுகக்கழிவு நீக்கி அழகு சீர்செய்யும்
<br>தூரத்து இடியும் சேதி சொல்ல 
<br>ஆட்டத்தில் திளைக்கும் அப்பைமரங்கள்
<br>
<br>இதழ் முத்தத்திற்குமுன் முத்தாய்ப்பாய் 
<br>கையில் விழும் ஓரிரு வெண்துளிகள்
<br>வருவது ஆணோ பெண்ணோ அர்த்தநாரியோ 
<br>ஆனால் உயிர்கள் யாவும் சிலிர்த்து நிற்கும் 
<br>குப்பையில் நேற்றிறந்த காகிதமும் 
<br>உயிர்பெற்று உயர்சென்று சற்றுச்சுற்றிப்பார்க்கும் 
<br>
<br>எறும்பும் கரையானும் ஓடி மறையும் 
<br>ஆங்கோ புட்கள் அனைத்தும் கூட்டில் கூடிக்களியும்
<br>அந்தப் பேய்மகள் வந்து அடித்திடுவாளோ 
<br>என்றோர் கூட்டமும் மாந்தருள் ஓடி ஒளியும்
<br>
<br>விழுந்திட்ட விதைகள் விளைந்திடவே 
<br>பிளந்த பங்காளி நிலங்கள் இணைந்திடவே
<br>அம்மைப்பொட்டு போல் முதலாரம்பித்தே
<br>பின்னர் அடைமழையெனவே பெயரெடுக்கும் 
<br>அஃதே வான்மழை அது உயிர் விதைக்கும்
<br>
<br>நீரின்றி அமையாது உலகெனின் 
<br>உலகின்றி உனக்குமோர் பயனேது
<br>தாயும் சேயுமன்ன நீயும் நானும்
<br>சேய் பிறந்தாங்கே தாய் பெறுவாள் 
<br>தாயின்றி சேயோ எங்ஙனம்  வருவாள்
<br>பிரிந்தால் பெயரேது பயனேது
