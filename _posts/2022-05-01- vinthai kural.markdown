---
layout: post
title: "விந்தை குறள்"
date: 2022-05-01 10:00:00 +0530
categories: thought
comments: true
---
```
நோய்நாடி நோய்முதல் நாடி அதுதணிக்கும்
வாய்நாடி வாய்ப்பச் செயல்.
                    குறள் - 948
```


இதன் பொருள் யாதெனில், நோய் என்ன என்றும் அதன் மூல காரணத்தையும் அறிந்து
அந்த மூல காரணத்திற்கான தீர்வை நோக்கி மருந்தும் மருத்துவமும் அமைய வேண்டும் என்பதே.

இதன் கருத்தைப்போலவே இதில் பயன்படுத்தப்பட்டுள்ள சொற்களும் எனக்கு வியப்பை ஏற்படுத்துகிறது.

அது என்னவென்றால் சீருக்கு சீர் இடம்பெறும் "நாடி" எனும் பதம்தான் அது.
அக்காலத்திலும் சரி இன்றும் சரி மரபு மருத்துவத்தில் "நாடி" வைத்து நோய்,அதன் தன்மை மற்றும் தீவிரம் கண்டறிவது வழக்கம்.
இதைக்குறிப்பது போல மிகப்பொருத்தமாக நாடி எனும் பதம் அமைந்துள்ளது. மேலும் இதில் "நாடி" எனும் சொல் மூன்று முறை வருகிறது.
இது வாதம், கபம் மற்றும் பித்தம் எனும் மூன்றின் அடிப்படையோ எனவும் தோன்றுகிறது. (இதன் தொடர்பை மற்றுமொரு குறளில் கூட காணலாம்)

```
மிகினும் குறையினும் நோய்செய்யும் நூலோர்
வளிமுதலா எண்ணிய மூன்று.
                    குறள் - 941
```


இதில் "வளிமுதலா எண்ணிய மூன்று" எனும் அடி குறிப்பது வாதம், கபம் மற்றும் பித்தம் என்பதே.


