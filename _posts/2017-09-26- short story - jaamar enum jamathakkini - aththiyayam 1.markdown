---
layout: post
title:  "ஜாமர் எனும் ஜமதக்கினி - அத்தியாயம் 1"
date:   2017-09-26 21:46:00 +0530
categories: Short Story
comments: true
---

&nbsp;&nbsp;
"ஆயிரங் கோடி நிலவுகள் பூத்தே முகமாறு, கொல்... கொல்...(இருமல்) அந்த ஆதி செவன் புள்ள மேனி முழ்ஷும் திர்நீரே ..." என்றும் &nbsp;&nbsp;

&nbsp;&nbsp;
"ஏ செல்லாத்தா , ஏ ஏ செல்ல மாரியாத்தா" என்றும் நவராத்திரியின் குழாய் ஒலிபெருக்கிக்கு ஈடு கொடுத்து, அந்தக் குப்பத்துக் குறுக்கு சந்தில் கான(னா) சுருதியோடு பாடிக் கொண்டிருக்கிறான் "ஜாமர்". சுருதி என்றால் பாட்டின் சுருதி என்று தவறாக நினைக்க வேண்டாம். அது பாட்டிலின் சுருதி.

&nbsp;&nbsp;
போக்குவரத்து நெரிசலைத் தவிர்க்க இருசக்கர வாகனங்கள் அவ்வப்போது இந்தக் குறுக்குச் சந்தின்வழியே பிரதான சாலையை அடைவது வழக்கம். இன்று அவைகளில் சில ஜாமரின் பாடலுக்குக் கட்டாய நேயர்கள் ஆகிவிட்டதால், குறுக்குச் சந்தும் போக்குவரத்து
நெரிசலை எதிர்கொண்டது. இது ஒன்றும் புதிதல்ல. இன்னும் சொல்லப் போனால் இந்த "ஜாமர்" என்ற அடைமொழியே இந்த போக்குவரத்து நெரிசலால் (டிராபிக் ஜாம்) தான் வந்தது என்கிறார்கள் சிலர். இந்தக் கதையை நான்தான் எழுதுகிறேன். எனக்குக் கூட அவன் உண்மைப் பெயர் தெரியாது. அவ்வண்ணம் அவன் பட்டப்பெயரே உண்மைப் பெயராய் ஆயிருந்தது.

&nbsp;&nbsp;
நான்கு மகன்களும் அவர்களைப் பெற்றெடுத்துப் பேணுவதற்குமே இப்பூவுலகில் அவதரித்திருந்த முத்துமாரி தான் ஜாமரின் சொந்தங்கள். பூவுலகம் இப்படியிருக்கட்டும். வாருங்கள் அடுத்து விண்ணுலகம் சென்று காண்போம்.


&nbsp;&nbsp;
"கலியுகம் பாதி கழிந்து விட்டது. கல்கி அவதாரத்திற்கு இன்னும் ஒப்பனைக்காரன் வரவில்லை." என்று தனக்குள் புலம்பியவாறே ஆதிசேஷன் படுக்கையில் அமர்ந்து கால்களை ஆட்டிக்கொண்டிருக்கிறார் திருமால். அந்த கால் அசைவுகளும், புலம்பல் பெருமூச்சும், வெள்ளமெனவும் புயலெனவும் (பூ)உலகைப் பாடுபடுத்திக்கொண்டிருந்தது.

&nbsp;&nbsp;
மறுபுறம் பார்த்தால், கலியுகத்திற்க்குத் தனியே ஒரு கல்கி தேவையா? அவர்களேதான் அழித்துக்கொண்டு நமது வேலையை எளிதாக்குகிறார்களே, என்பதை சொல்லாமல் சொல்வது போல் ஆழ்ந்து துஞ்சிக் கொண்டிருக்கிறார் சிவபெருமான்.

&nbsp;&nbsp;
இன்னுமொருபுறம் கலியுகம் முடிவதற்குள், ஆறாவது அறிவுகொண்ட ஜீவிகள் இல்லாமல், உலக பரிணாம வளர்ச்சியை வடிவமைப்பது எப்படி? என்று பிரம்மனும் சரஸ்வதியும் புதிய பாடத்திட்டத்தை அவசர அவசரமாக வகுத்துக்கொண்டிருக்கிறார்கள்.

&nbsp;&nbsp;
"நாராயண! நாராயண!" என்று மூவுலகுக்கும் சென்று வரும் வல்லமை அளிக்கப்பட்டிருந்த நாரதர் இந்த நேரத்தில் விண்ணுலகம் நுழைகிறார்.

&nbsp;&nbsp;
"வா நாரதா! வா! நல்ல சமயம் வந்தாய், கலியுகம் முடியப் போகிறது. இந்த ஒப்பனைக்காரன் வேறு வருவதற்கு காலந்தாழ்த்துகிறான்.. எனக்கோ உறக்கம் வருகிறது... கடைசியாக இந்த ஒரு அவதாரத்தை முடித்துவிட்டால் நிம்மதியாக தூங்கலாம் என்றால்.. ச்ச்ச.., இந்த இடையூறுகளுக்கு நடுவே இந்த சிவனின் குறட்டை வேறு" என சலித்துக் கொண்டார் திருமால்.

&nbsp;&nbsp;
"என்ன! நான் வரும் சமயத்தை நல்ல சமயம் என்றா சொன்னீர்கள்? இதற்கென்றே நான் உங்களுக்குக் கடமைப் பட்டிருக்கிறேன். உங்களுக்கு இப்போது உறக்கம் வராமல் இருக்க நான் ஒரு யோசனை சொல்கிறேன். தாங்கள் ஏன் ஏதாவது பழைய அவதாரத்தையே மீண்டும் அரங்கேற்றக் கூடாது?" என்கிறார் நாரதர்.

&nbsp;&nbsp;
"அதுவும் சரிதான்! ஆனால் என்னால் தான் இப்பொழுது பூவுலகம் செல்ல முடியாதே. இது கலியுகம் ஆயிற்றே?", என்கிறார் திருமால்.

&nbsp;&nbsp;
"தாங்கள் தான் போக வேண்டுமா என்ன? சிவபெருமானைப் பார்த்துக் கற்றுக்கொள்ளுங்கள்.எத்தனையோ கிளைக்கதைகள் உண்டு.அதில் எதாவது ஒரு கதையை, மானுடர்கள் எவரையாவது வைத்து நாடகத்தை நடத்துங்கள். எவரேனும் ஏதேனும் கேட்டால், திருவிளையாடல் என்று சொல்லிக்கொள்வோம். என்ன சொல்கிறீர்? ", என்கிறார் நாரதர்.

&nbsp;&nbsp;
"அதெல்லாம் சரி, இப்பொழுது எந்தக்கிளைக் கதையை எடுப்பது? எனக்கு சட்டென்று ஒன்றும் தோன்றவில்லையே", என்கிறார் திருமால்.

&nbsp;&nbsp;
சற்று நேரம் சிந்தித்துவிட்டு, "திருமாலே! ஜமதக்கினி??", என்கிறார் நாரதர்.

&nbsp;&nbsp;
அதற்குத் திருமாலோ தன் இருதோள்களையும் உயர்த்தி "ம்ம்ம்ம்ம்" என்று ஆமோதிக்கிறார்.

&nbsp;&nbsp;
நாரதரும் பதிலுக்கு "ம்ம்ம்ம்ம்ம்" என்று குறிப்பு சொல்கிறார்.

&nbsp;&nbsp;
"ஆனால், நாரதா! அவதாரத்தை பழையது போலவே அரங்கேற்றினால், மானிடர்கள் கண்டுகொள்வார்கள். அவதாரத்தின் கதை மட்டும்தான் பழையது. இடம், பாத்திரம், குணம் என மற்ற அனைத்துமே வேறு. எப்படி என் யோசனை?", என்று பெருமிதத்தில் திளைக்கிறார் திருமால்.

&nbsp;&nbsp;
"ஆகா, அருமை! இதனால்தான் நீங்கள் நாராயணன். நான் நாரதன். நாராயண! நாராயண!" என முகஸ்துதிக்கிறார் நாரதர்.

&nbsp;&nbsp;
அடுத்த நொடி, நமக்குப் பூவுலகில் பரிக்ஷயமான ஜாமர், இக்காலத்து ஜமதக்கினி ஆனார். அவ்வண்ணமே அவரது பெண்டும் புதல்வர்களும்.

&nbsp;&nbsp;
தொடரும்....



