---
layout: post
title: "சிறந்த மரபணு திருட்டு"
date: 2022-06-11 10:00:00 +0530
categories: translation
comments: true
---
## <b style="color: red"> குறிப்பு: இன்னும் இந்த மொழிபெயர்ப்பு முழுமை அடையவில்லை</b>

<br/><br/>

<i style="color: grey">
இக்கட்டுரை "க்லாடே ஆல்வாரெஸ்" [(Claude Alvares)](https://en.wikipedia.org/wiki/Claude_Alvares) என்பவரால் எழுதி "இல்லஸ்ட்ரேட்டட் வீக்லி ஆஃப் இந்தியா" [Illustrated Weekly of India](https://en.wikipedia.org/wiki/The_Illustrated_Weekly_of_India) எனும் ஆங்கில வார இதழில் வெளிவந்த "தி க்ரேட் ஜீன் ராப்பரி" [The Great Gene Robbery](https://www.vijayvaani.com/ArticleDisplay.aspx?aid=2137) எனும் ஆங்கிலக்கட்டுரையின் எனது தமிழாக்கம்.
</i>

<br/><br/>


இந்திய அமைச்சரவையின் அறிவியல் ஆலோசனைக்குழுவின் [Scientific Advisory Committee to the Cabinet (SACC)](https://www.nari-icmr.res.in/OrganizationalStructure/ScientificAdvisoryCommittee) தலைவர் பொறுப்பில் இருந்தும் திட்டக்குழுவின் துணைத்தலைவர் பதவியில் இருந்தும் 1982-இல் டாக்டர். எம். எஸ். ஸ்வாமிநாதன் அவர்கள் பதவி விலகினார்.
இதற்கும் முன்னர் அவர் வேளாண்மை துறையில் செயலாளராக இருந்தவர். பதவி விலகிய இவரை "நாடுகடத்தப்படும்" விதமாக, பிலிப்பைன்ஸ் நாட்டின், லாஸ் பனாஸ் எனும் இடத்தில் உள்ள உலகளாவிய அரிசி ஆராய்ச்சி நிறுவனத்தின் [(International Rice Research Institute - IRRI)](https://www.irri.org/) பொது இயக்குனர் பொறுப்பில் இணைக்கப்பட்டார். "நாடுகடத்தப்படும் விதம்" எனும் சொல் பயன்படுத்தப்பட காரணம் உள்ளது. ஏனெனில், உலகின் வேறு எந்த ஒரு நாடும், தனது நாட்டின் ஆராய்ச்சியாளரை, அதிலும் ஒரு நாட்டின் மிக முக்கியமானதாக விளங்கும் உணவு தொடர்பான அனைத்து ஆராய்ச்சி இரகசியங்களும் தெரிந்த ஒருவரை, தன் நாட்டைவிட்டு வெளியேறவோ மற்றும் ஒரு இரவிலேயே இருபெரும் தனியார் அமைப்புகளின் கைப்பிடியில் உள்ள ஒரு நிறுவனத்தின்(IRRI) ஊழியனாக ஆகவோ அனுமதிக்காது. அதிலும் அந்த IRRI-இன் கட்டுப்படுத்தும் இருபெரும் அமைப்புகளும் அமெரிக்க முதலாளித்துவத்துக்கும் அமெரிக்க வெளியுறவுக்கொள்கைகளுக்கும் நெருங்கிய ஆதரவு நிலைப்பாடு கொண்டவை.

அமெரிக்காவினர் அரிதாக அரிசி உண்ணும் நாட்டினராக இருந்த போதிலும், அரிசி மீதான கட்டுப்பாட்டிற்கும் மற்றும் நேரடியாக அரிசி ஆராய்ச்சியில் ஈடுபடவும் அமெரிக்காவின் பெரும் முயற்சியின் ஒரு அங்கமாக 1960-இல் உலகளாவிய அரிசி ஆராய்ச்சி நிறுவனம் (International Rice Research Institute - IRRI) அமைக்கப்பட்டது. ஒருமுறை ஒரு பிரபலமான தாவர உற்பத்தியாளர் அரிசியைப் பற்றி கூறியது பின்வருமாறு:-
'எவர் ஒருவர் அரிசி விநியோகத்தை தன் கட்டுப்பாட்டில் வைத்துள்ளாரோ அவர் ஒட்டுமொத்த ஆசிய வட்டாரத்தின் விதியையே தீர்மானிப்பவராக ஆகிறார். பெரும்பான்மை ஆசியாவின் முக்கியமான விடயம் முதலாளித்துவமோ அல்லது பொதுவுடைமைத்துவமோ அல்லது வேறு எந்தவொரு அரசியல் சித்தாந்தமோ இல்லை. மாறாக, உணவே ஆசியாவின் ப்ரதானம். ஆசியாவின் வாழ்க்கையாகவே உள்ள உணவில், பெரும்பான்மையான ஆசியா அரிசியை உணவாக கொண்டிருக்கிறது.'

முன்னாள் அமெரிக்க வேளாண் செயலாளராக இருந்த, எர்ல் பட்ஸ் [(Earl Butz)](https://en.wikipedia.org/wiki/Earl_Butz) என்பவர் துளியும் முக்கியமற்ற வாழ்க்கையை வாழ்ந்த போதிலும், அவர் பிதற்றிய ஒரு மோசமான வரி மிகவும் ப்ரபலம். அது பின்வருமாறு:-
'உணவை ஆயுதமாக பயன்படுத்த முடியும் எனில், அதைப்பயன்படுத்துவது எங்களுக்கு மகிழ்ச்சியே'.

மேலும் இருபதாம் நூற்றாண்டின் இறுதியை நெருங்கிக்கொண்டிருக்கும் இன்றைய வேளையில், நம் வாழ்வை ஆளும் இரு முக்கிய தானியங்களான - கோதுமை மற்றும் அரிசி - மீதான ஆராய்ச்சியை முற்றுமுழுதாக இயக்குவதும் கட்டுப்படுத்துவதும் அமெரிக்க ஏகாதிபத்தியத்தால் நிறுவப்பட்ட அமைப்புகளே என்பதை நாம் ஒப்புக்கொண்டுதான் ஆகவேண்டும்.

IRRI-வில் டாக்டர். ஸ்வாமிநாதன்-அவர்களை நியமித்தது பல வழிகளில் அவருக்கு ஒரு பதவி இறக்கமாக கருத இடமுண்டு. ஏனெனில், இந்தியாவில் அவர் கட்டி ஆண்ட அறிவியல் நிறுவனம் ஆயிரக்கணக்கான விஞ்ஞானிகளைக் கொண்டது, பிலிப்பைன்ஸில் இரு நூறுக்கும் குறைவான விஞ்ஞானிகளே அவருக்குக்கீழ் இருந்தனர். இருந்த போதும், இதற்கு முதன்மையான இழப்பீடாக பணம் இருந்தது மேலும் அதற்கு வருமானவரியில் இருந்து விலக்கும் அளிக்கப்பட்டது.

எப்பொழுதுமே அமெரிக்க இயக்குனர்களை மட்டுமே கொண்டு இயங்கும், இந்த உலகளாவிய நிறுவனத்தின், "அதிக மகசூல் தரும் ரகங்கள்"(High Yielding Varieties (HYVs)) என்று அடுத்து அடுத்து வந்த விதைகள் அலைஅலையாக பூச்சி தொற்றுநோய்களுக்கு பாதிப்புக்குள்ளானது. இது குறித்து, ஏற்கனவே, அந்நிறுவனம் வீழ்ச்சியை சந்தித்து கொண்டிருந்தது. இவ்வேளையில், அந்த "அதிக மகசூல் தரும் ரகங்கள்(HYVs)"-க்கு நோய் எதிர்ப்புத்திறனை அளிக்க, IRRI-இன் அரிசி உயிரணு மாதிரிகளையும்([germplasm](https://en.wikipedia.org/wiki/Germplasm)) மரபணுக்களையும் பெருமளவில் விரிவுபடுத்த வேண்டியது உடனடித்தேவையானது. அதிக எண்ணிக்கையிலான அரிசி வகைகளும் அதன் உயிரணு மாதிரிகளும்(germplasm) இந்திய துணைக்கண்டத்திலேயே இருந்தது. இவ்வகைகளைக்கண்டறியும் தேடலுக்கு மிக முக்கியமானதாக, ஸ்வாமிநாதன் அவர்களின் இந்த பதவி நியமனம் அமைந்தது.

IRRI ஒரு முன்னணி விஞ்ஞான நிறுவனம் அன்று. அது ஒரு தனியார் கட்டுப்பாட்டில் உள்ள வேளாண் ஆராய்ச்சி மையம். இருந்தும் கூட, ஸ்வாமிநாதன் போன்ற ஒரு நபரை அத்தகைய நிறுவனத்தின் பொது இயக்குனராக ஆக்குவதென்பது நினைத்துபார்ப்பதற்கே கடினமாக உள்ளது, ஏனெனில் அவரின் பின்புலம் அப்படி. பதவியில் நியமிக்கப்பட காரணம், அந்நபரின் விஞ்ஞான பணிகளிலுள்ள திறமையை காட்டிலும் கொடுக்கப்பட்ட, பணியை செய்து முடிக்கும் திறமைக்காகவே என்பது நிச்சயம். நிச்சயமாக, அத்தகைய (மோசமான) விஞ்ஞான பின்புலம் கொண்ட எந்தவொரு விஞ்ஞானியும், இது போன்ற நிறுவனங்களுக்கு, உதாரணமாக சொல்லப்போனால், தி மேக்ஸ் ப்ளான்க் இன்ஸ்டிட்யூட் (the Max Planck Institute), தி மாசாச்சுஸெட்ஸ் இன்ஸ்டிட்யூட் ஆஃப் டெக்னாலஜி (MIT) (the Massachusetts Institute of Technology (MIT)), அல்லது தி டாடா இன்ஸ்டிட்யூட் ஆஃப் ஃப்ண்டமெண்டல் ரிஸெர்ச் (TIFR) (the Tata Institute of Fundamental Research (TIFR)), இயக்குனராக நியமிக்கப்படமாட்டாது. எப்படி ஸ்வாமிநாதனை IRRI-இன் பொது இயக்குனர் பதவிக்கு நியமிக்கப்பட முடிந்தது, என பிலிப்பைன்ஸின் அறிவார்ந்த மக்களிடம் நான் கேட்டேன். அவைகளில் ஒரு பதில் மிகவும் நம்பத்தகுந்ததோடு மட்டுமன்றி வேடிக்கையாகவும் இருந்தது. அது பின்வருமாறு:-

பார்க்கப்போனால் அந்த பதவிக்கு மூன்று விண்ணப்பதாரர்கள் இருந்தனர். முதலாவதாக, ராக்ஃபெல்லர் நிறுவனத்தின் துணை அதிபர், ஒரு வேளை அவருக்கு வேலை கிடைத்தால் அவரது மனைவி மற்றும் துணைவியாரோடு நிறுவனத்திற்கு வர வலியுறுத்தப்பட்டார். மேற்கு ஜெர்மனியைச்சார்ந்த, இரண்டாவது விண்ணப்பதாரர், பரிசோதனையின் போது அவரது பெயரில் இணைக்கப்பட்டிருந்த பட்டம், அவர் பெற்ற பட்டம் இல்லை என கண்டறியப்பட்டார். ஒப்பிடுகையில், 1979-இல் அறிவியல் மற்றும் எதிர்காலத்திற்கான ஆண்டு புத்தகத்தில்(Yearbook of Science and the Future) என்சைக்ளோபீடியா ப்ரித்தானிக்கா(Encyclopedia Britannica) வெளியிட்ட ஒரு கட்டுரை, இருபதாம் நூற்றாண்டின் முன்னணி விஞ்ஞான மோசடிகாரர்களான பால் காமெரெர் மற்றும் சிரில் பர்ட் (Paul Kammerer and Cyril Burt) ஆகியோருடன் டாக்டர். எம். எஸ். ஸ்வாமிநாதனையும் சேர்த்திருந்தது வெளிப்படையாக தெரிந்தது.
*

இந்தியா ஒரு அரிசி தேசம். புனைவுகளுடன் பிண்ணப்பட்டும் குறியீடுகளாகவும் சமய விழாக்கள் மற்றும் சடங்குகளிலும் இன்றியமையாமல் இடம்பெறும் சாட்சியங்களாகவும் என ஒரு சிக்கலான சூழலியியலின் முக்கிய அங்கமாக அரிசி உள்ளது. அரிசி, இத்தகைய பெரும் இடத்தைக் கொண்டுள்ள காரணத்தினால், இயல்பாகவே, அரிசியின் வளர்ப்பில் தனித்துவத்தை பெற போட்டி எழுந்துள்ளது. எனவேதான், உலக அறிவியல் தரத்தில் மிஞ்சும் அளவில் முன்னோடியாக, ஆச்சிரியப்படும் எண்ணிக்கையிலான தொழில்நுட்பங்கள் நம்மால் காணமுடிகிறது. அவைகளில் சில, இன்றும் கூட இந்திய அரிசி உழவர்களிடமும் சில ஆதிவாசிகளிடமும் உள்ளன.

பூரி ஜகன்னாத் கோவிலில் உள்ள கடவுளுக்கு, புதிதாக அறுவடை செய்யப்பட்ட அரிசியில் தினமும் படையல் படைக்கப்படும், மற்றும் பல்வேறுபட்ட வகையான அரிசிகளை பானைகளில் இட்டு, ஒன்றன்மீது ஒன்றாக வைத்து, அடியில் ஒரே அடுப்பின் மூலம் தீயிட்டு ஒரே சமயத்தில் அனைத்தும் சமைக்கப்படும். சத்திஸ்கர் பகுதியில், போரா(Bora) என ஒருவகை அரிசி உள்ளது, அதனை நேரடியாக மாவாக அரைத்து ரொட்டி செய்ய முடியும். மற்ற வகைகளின் பெயர்கள் கவர்ச்சிகரமானவை, எடுத்துக்காட்டாக, குவாலியரின் காளி-மூச் (kali-mooch of Gwalior), மோட்டி-சுர்(moti-chur) மற்றும் கோவ்வா(khowa); இதில் இறுதியாக உள்ளதன் சுவை பெயருக்கேற்றாற்போல உலர்த்தபட்ட பாலைப்போலிருக்கும். உலகின் மிக நீளமான அரிசியாக 14மில்லி.மீட்டர்க்கும் அதிகமான நீளத்துடன் தோக்ரா-தோக்ரி(dhokra-dhokri), மேலும் அதிக பருமனான அரிசி வகையாக உள்ள பீம்சென்(Bhimsen); உடன் பஃகெரு(udan pakheru) என அழைக்கப்படும் வகை அதன் நீளத்திற்கும் இறகு போன்ற அமைப்பிற்குமானது.

பல்வேறு வகையான சூழலுக்கு தகவமைக்கப்பட்டும், மற்றும் உழவர்களால் குறிப்பிட்ட மனிதத்தேவைக்காக தெரிவுசெய்யப்பட்டு உருவாக்கப்பட்டும் என, 1,20,000 க்கும் மேற்பட்ட அரிசி வகைகள் நாட்டில் இருந்திருக்க வேண்டும். இவைகள் இயற்கையின் விருப்பமான பன்முகத்தன்மையின் விளைவாகவும், பழங்குடி உழவர்களால் முறைப்படுத்தப்படாத விஞ்ஞானத்தின் மூலம் பார்த்து பார்த்து வளர்த்தெடுக்கப்பட்டதன் விளைவாகவும் உருவானவை.

1950-இன் பிற்பகுதியில் கட்டாக்-இல் ஆரம்பிக்கப்பட்ட மத்திய அரிசி ஆராய்ச்சி நிறுவனம்(Central Rice Research Institute (CRRI)), தொடக்கம் முதலே அரிசி பண்பாட்டோடு தொடர்புடைய பல்வேறு பிரச்சனைகளை குறித்து வேலை செய்து கொண்டிருந்தது. 1959-இல் டாக்டர். ஆர்.எச்.ரிச்சார்யா அதன் இயக்குனராக பொறுப்பேற்றார் மேலும் பல திறமையான  விஞ்ஞானிகள் சுவாரஸ்யமான பணிகளை வெளிக்கொணர்ந்தனர். அவைகள், முன்னதாகவோ அல்லது பின்னதாகவோ, அதிகமாக அரிசி உற்பத்தி செய்யும் உத்தி எனும் ஒரு புள்ளியில் ஒன்றுபடும்.
ஏற்கனவே, 1963-இல், CRRI விஞ்ஞானியான சி. கங்காதரன், எடுத்துக்காட்டாக, திடீர் மாற்றத்திற்குட்பட்ட ஒரு வகை அரிசியை உற்பத்தி செய்திருந்தார். அது குட்டையாகவும் அதிக விளைச்சலையும் தந்தது. மேலும், அந்நிறுவனம் தாய்வானிய மற்றும் ஜப்பானிய வகைகளிலும் வேலை செய்து கொண்டிருந்தது. நிலையான வகையையும், மேலும் நோய் மற்றும் பூச்சிதாக்குதலுக்கு எதிர்ப்புள்ளவற்றையும் கண்டறிய அதிக நேரம் எடுப்பதால், அந்த வேலை மெதுவாக நடந்தது.

 கங்காதரன், இந்தியாவில் அரிசி ஆராய்ச்சி வரலாற்றை மூன்று முக்கிய கட்டங்களுக்குள் வைத்திருந்தார் மேலும் அதன் வளர்ச்சிகள் பரிந்துரைக்கத்தக்கன. முதல் கட்டமாக, 1912-இல் இருந்து 1950-கள் வரை, கலப்பற்ற இனங்களை தெரிவு செய்வதில் கவனம் செலுத்தப்பட்டது, மேலும் அதன் முடிவாக, மொத்தத்தில் 445 மேம்படுத்தப்பட்ட அரிசி வகைகள் வளர்க்கப்பட்டன, அவைகளில் பெரும்பாலானவை கலப்பற்ற இனங்களை தெரிவு செய்ததன் விளைவாக வந்தவை.